\section{Atom vodíku}
\subsection{Nestabilita klasického atomu}
    Nabitá částice s nábojem $q$ pohybující se se zrychlením $a$ vyzařuje podle klasické teorie elektromagnetického záření s výkonem
    \begin{equation}
        P=\frac{2}{3}\frac{q^2}{4\pi\epsilon}\frac{1}{c^3}a^{2},
    \end{equation}
    kde $\epsilon$ je permitivita a $c$ je rychlost světla.
    Spočítejte, za jak dlouho by dopadl elektron atomu vodíku na jádro, kdyby se pohyboval jako klasická nabitá částice z kruhové dráhy o poloměru daném Bohrovým poloměrem.

    Určete průměrný vyzařovaný výkon.

\subsection{Bohrův model atomu}
    Odvoďte možné hodnoty energií elektronu atomu vodíku za Bohrova předpokladu, že elektron obíhá okolo atomového jádra a že pokud jeho moment hybnosti nabývá celočíselných násobků redukované Planckovy konstanty $\hbar$, nedochází ke zrátě energie Larmorovým vyzařováním.

    Jak se změní výsledek, pokud bude mít jádro náboj $Ze$, $Z>1$?

\subsection{Vlnové délky spektrálních čar atomu vodíku}
    Odvoďte nejkratší a nejdelší vlnovou délku pro Lymanovu, Balmerovu a Paschenovu sérii spektrálních čar atomu vodíku. Které z těchto čar budou ležet ve viditelném světle?

\subsection{Energie fotonů viditelného světla}
    Určete rozmezí energií fotonů viditelného světla.

\subsection{Makroskopický atom}
    Pro jak velké hlavní kvantové číslo bude mít atom vodíku rozměr $r=1\unit{cm}$?

\subsection{Degenerace hladin atomu vodíku}
    Určete stupeň degenerace (počet různých kombinací kvantových čísel, kterými lze získat danou energetickou hladinu) hladiny atomu vodíku s hlavním kvantovým číslem $n$.

\subsection{Poloměr atomu vodíku}
    Ze znalosti radiální části vlnové funkce základního stavu atomu vodíku určete střední poloměr atomu.

\subsection{Mnohaelektronový atom}
    Na základě jednoduchého Bohrova modelu atomu odhadněte rozměr atomu s protonovým číslem~$Z$.

    \begin{enumerate}
    \item
        Jaký je poloměr kruhové dráhy elektronu v Bohrově modelu, pokud jádro nese náboj $Ze$ a hladina má kvantové číslo $n$?
        Vyjádřete v násobcích Bohrova poloměru $a_{0}$ pro atom vodíku.

    \item
        Předpokládejte, atomové jádro s nábojem $Ze$ doplníte $Z$ elektrony, které mezi sebou navzájem neinteragují, a zanedbejte i spin-orbitální vazbu a další případné interakce.
        Jaký bude poloměr výsledného atomu v případě, že je ve valenční slupce jen jeden elektron, a v případě, že je valenční slupka zcela zaplněna?
        Budou atomy větší, nebo menší v porovnání s atomem vodíku?
    \end{enumerate}

    K výpočtu použijte vzorec
    \begin{equation}
        \sum_{n=1}^{N}n^{2}=\frac{N}{6}(N+1)(2N+1).
    \end{equation}