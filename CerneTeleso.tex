\section{Černé těleso}
\subsection{Rayleighův-Jeansův zákon}
    Odvoďte objemovou hustotu energie černého tělesa pro frekvenci $\nu$ a vlnovou délku $\lambda$.
    Předpokládejte, že energie jednotlivých módů elektromagnetického záření může nabývat jakýchkoliv hodnot.

\subsection{Planckův zákon}
    Odvoďte objemovou hustotu energie černého tělesa za předpokladu, že energie jednotlivých energie módů elektromagnetického záření může nabývat jen celočíselných násobků frekvence módů $\nu$,\footnote{
        Vztah lze ekvivalentně zapsat pomocí úhlové frekvence $\omega$ a redukované Planckovy konstanty $\hbar$ jako
        \begin{equation}
            E_{n}=\hbar\omega n.
        \end{equation}
    }
    \begin{equation*}
        E_{n}=h\nu n,
    \end{equation*}
    kde $n$ je přirozené číslo a $h$ je konstanta (Planckova konstanta).

\subsection{Wienův posunovací zákon}
    Odvoďte, pro jakou frekvenci a pro jakou vlnovou délku je objemová hustota energie černého tělesa daná Planckovým zákonem maximální.

\subsection{Stefanův-Boltzmannův zákon}
    Odvoďte celkový zářivý výkon černého tělesa o teplotě $T$.

\subsection{Střední energie fotonu}
    Určete počet fotonů v jednotkovém objemu pro frekvenci $\nu$ a vlnovou délku $\lambda$ a celkový počet fotonů přes všechny vlnové délky.
    Jaká je střední energie jednoho fotonu v záření černého tělesa o teplotě $T$?

\subsection{Teplota Slunce}
    Je-li Slunce v zenitu, je intenzita slunečního záření dopadající na vodorovný zemský povrch $I_{\oplus}=1367\unit{Wm^{-2}}$.
    Za předpokladu, že vyzařování Slunce lze považovat za záření černého tělesa, a znáte-li poloměr Slunce $R_{\odot}$ a vzdálenost Země od Slunce $d$, určete teplotu na povchu Slunce.

\subsection{Ztráta hmotnosti Slunce}
    Jakou hmotnost ztratí Slunce vyzařováním za $1\unit{s}$?

\subsection{Hlava}
    Odhadněte celkový zářivý výkon holé lidské hlavy bez pokrývky.
    Jaký je rozdíl zářivého výkonu a zářivého příkonu v prostředí, které má $t_{\text{okolí}}=0\unit{^\circ C}$?
    Bazální metabolismus dospělého člověka je přibližně $P_{B}=1700\unit{kcal\,den^{-1}}$.
    Určete, jaké procento energie získané metabolismem se v chladném počasí ztratí hlavou pouhým vyzařováním.\footnote{
        Proto je dobré nosit v zimě čepici.
    }

\subsection{Tělo}
    Povrch lidského těla je přibližně $S_{\text{tělo}}\approx2\unit{m^{2}}$.
    Za předpokladu, že by člověk ztrácel energii pouze vyzařováním, odhadněte, jakou nejmenší teplotu okolí by byl schopen přežít bez oblečení, aniž by zmrzl?
    
\subsection{Fotonová plachetnice}
    Určete, jaká síla by díky slunečnímu záření působila na čtvercovou plachtu o rozměru $100\unit{m}\times 100\unit{m}$, nacházející se na oběžné dráze Země. 
    Jak musí být plachta orientovaná, aby síla byla co největší?
    Je síla větší, když plachta záření pohltí, nebo když ho odrazí?
    Pokud by plachta byla vyrobena z běžného alobalu používaného v domácnosti, jakým zrychlením by se pohybovala?
    S jakým zrychlením by se pohybovala, pokud by se nacházela těsně nad povrchem Slunce?

\subsection{Vlákno žárovky}
    Odhadněte délku a poloměr wolframového vlákna žárovky s příkonem $P=100\unit{W}$ zapojené v české elektrické síti, víte-li, že teplota vlákna je $T=2700\unit{K}$.

    Jaké procento energie vyzařované vláknem je ve viditelné části spektra mezi vlnovými délkami $\lambda\in[380\unit{nm},750\unit{nm}]$?

\subsection{Kosmické mikrovlnné záření}
    Kosmické mikrovlnné záření (reliktní záření) je odkaz z počátečních fází vývoje vesmíru.
    Má charakter přibližně izotropního záření černého tělesa o teplotě $T\approx2\c7\unit{K}$.
    Určete, na jaké frekvenci a pro jakou vlnovou délku je hustota energie nejvyšší.
    Spočítejte, kolik fotonů reliktního záření dopadá na jednotkovou plochu zemského povrchu za sekundu.